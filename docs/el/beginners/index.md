---
title: Αρχάριοι
meta:
  - 
    name: og:title
    content: Αρχάριοι | Ethereum
  - 
    property: og:title
    content: What is Ethereum?
  - 
    property: og:description
    content: Guides, resources, and tools for users completely new to Ethereum.
lang: el
---

# What is Ethereum? {#what-is-ethereum}

Καινούργιοι στο Ethereum; Είστε στο σωστό μέρος. Ας ξεκινήσουμε με μία γενική εικόνα.

**To Ethereum είναι το θεμέλιο μιας νέας εποχής του Internet:**

- Ένα Internet κομμάτι του οποίου αποτελούν τα χρήματα και οι πληρωμές.
- Ένα Internet στο οποίο οι χρήστες έχουν τον έλεγχο των δεδομένων τους και στο οποίο οι εφαρμογές σου δεν σε κατασκοπεύουν αλλά ούτε και σε κλέβουν.
- Ένα Internet στο οποίο όλοι έχουν πρόσβαση σε ένα ανοιχτό χρηματοοικονομικό σύστημα.
- Ένα Internet χτισμένο πάνω σε μία ουδέτερη, προσβάσιμη σε όλους υποδομή, ελεύθερη από τον έλεγχο οποιασδήποτε εταιρίας ή ατόμου.

**Το Ethereum, το οποίο ξεκίνησε το 2015, είναι η κορυφαία προγραμματιζόμενη blockchain στον κόσμο.**

**Όπως και άλλες blockchains, το Ethereum έχει το δικό του κρυπτονόμισμα, με την ονομασία Ether (ETH).** Το ETH είναι ψηφιακό χρήμα. Αν έχετε ακούσει για το [Bitcoin](http://bitcoin.org/), το ETH έχει αρκετά κοινά χαρακτηριστικά μαζί του. Είναι εξ ολοκλήρου ψηφιακό και μπορεί να σταλεί σε οποιονδήποτε, οπουδήποτε στον κόσμο, στιγμιαία. Η προσφορά του ETH δεν ελέγχεται από οποιαδήποτε κυβέρνηση ή εταιρία - είναι αποκεντρωμένη και είναι ποσοτικά περιορισμένη. Άνθρωποι σε όλο τον κόσμο χρησιμοποιούν το ETH για να κάνουν πληρωμές, ως αποθήκη αξίας ή ως δανειακή εξασφάλιση.

**Αλλά σε αντίθεση με άλλα blockchains, το Ethereum μπορεί να κάνει πολλά περισσότερα.** Το Ethereum είναι προγραμματιζόμενο, πράγμα που σημαίνει ότι οι προγραμματιστές μπορούν να το χρησιμοποιήσουν για να [δημιουργήσουν νέα είδη εφαρμογών](/el/use/#1-use-an-application-built-on-ethereum).

Αυτές οι αποκεντρωμένες εφαρμογές (ή "dapps") κερδίζουν από τα οφέλη των τεχνολογιών της κρυπτογράφησης και του blockchain. Μπορούν να είναι αξιόπιστες, πράγμα που σημαίνει ότι μόλις μεταφορτωθούν στο Ethereum, θα λειτουργούν πάντα με τον ίδιο ακριβώς τρόπο με τον οποίο είχαν αρχικά προγραμματιστεί. Μπορούν να ελέγχουν ψηφιακά στοιχεία προκειμένου να δημιουργήσουν νέα είδη χρηματοοικονομικών εφαρμογών. Έχουν την δυνατότητα να είναι αποκεντρωμένα, πράγμα που σημαίνει ότι καμία μοναδική οντότητα ή πρόσωπο δεν τα ελέγχει.

**Αυτή τη στιγμή, χιλιάδες προγραμματιστές σε όλο τον κόσμο χτίζουν εφαρμογές στο Ethereum και εφευρίσκουν νέα είδη εφαρμογών, πολλά από τα οποία μπορείτε να χρησιμοποιήσετε σήμερα:**

- [**Πορτοφόλια κρυπτονομισμάτων**](/el/use/#3-what-is-a-wallet-and-which-one-should-i-use) που σας επιτρέπουν να κάνετε φτηνές, άμεσες πληρωμές με ETH ή άλλα ψηφιακά στοιχεία
- **Χρηματοοικονομικές εφαρμογές** που σας επιτρέπουν να δανειστείτε, να δανείσετε ή να επενδύσετε τα ψηφιακά σας στοιχεία
- **Αποκεντρωμένες αγορές**, που σας επιτρέπουν να ανταλλάσσετε ψηφιακά στοιχεία ή ακόμα και να προβαίνετε σε «προβλέψεις» για γεγονότα στον πραγματικό κόσμο
- **Παιχνίδια**, στα οποία κατέχετε τα περιουσιακά σας στοιχεία εντός του παιχνιδιού και στα οποία μπορείτε ακόμη και να κερδίσετε πραγματικά χρήματα
- **Και πολλά,** πολλά περισσότερα.

**Η κοινότητα του Ethereum είναι η μεγαλύτερη και πιο ενεργή κοινότητα blockchain στον κόσμο.** Περιλαμβάνει προγραμματιστές βασικών πρωτοκόλλων, κρυπτοοικονομικούς ερευνητές, cypherpunks, εταιρίες εξόρυξης (κρυπτονομισμάτων), κατόχους ETH, προγραμματιστές εφαρμογών, απλούς χρήστες, αναρχικούς, εταιρίες fortune 500, και, από τώρα και στο εξής, εσάς.

**Δεν υπάρχει κάποια εταιρία ή κάποιος κεντρικός οργανισμός που να ελέγχει το Ethereum.** Το Ethereum διατηρείται και βελτιώνεται με την πάροδο του χρόνου από μια ποικιλόμορφη παγκόσμια κοινότητα συνεισφερόντων που εργάζονται σε όλα, από το βασικό πρωτόκολλο έως τις εφαρμογές των καταναλωτών. Αυτή η ιστοσελίδα, όπως και το υπόλοιπο Ethereum, χτίστηκε - και συνεχίζει να χτίζεται - από μία κοινότητα ανθρώπων που δουλεύουν μαζί.

**Καλώς ήλθατε στο Ethereum.**

**Δεν είστε σίγουροι πού να πάτε στη συνέχεια;**

- Θέλετε να ξεκινήσετε να χρησιμοποιείτε το Ethereum; [ethereum.org/el/use](/el/use/)
- Έχετε την περιέργεια να μάθετε περισσότερα για το Ethereum και την τεχνολογία του; [ethereum.org/el/learn](/el/learn/)
- Είστε προγραμματιστής που ενδιαφέρεται να "χτίσει" πάνω στο Ethereum; [ethereum.org/el/developers](/el/developers/)

**Ψάχνετε για περισσότερα βοηθήματα για αρχάριους για το Ethereum;**

[Decentralized Everything από τον Vitalik Buterin](https://youtu.be/WSN5BaCzsbo)

<div class="iframe-container">
  <iframe width="560" height="315" src="https://www.youtube.com/embed/WSN5BaCzsbo" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

[Ο Ben Horowitz εξηγεί το δρόμο που έχει μπροστά της η τεχνολογία blockchain](https://www.youtube.com/watch?v=l9jvKWKmRfs&feature=youtu.be)

<div class="iframe-container">
  <iframe width="560" height="315" src="https://www.youtube.com/embed/l9jvKWKmRfs" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

[Ethereum’s Blockchain του TechCrunch](https://www.youtube.com/watch?v=WfULutvxvzY)

<div class="iframe-container">
  <iframe width="560" height="315" src="https://www.youtube.com/embed/WfULutvxvzY" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

