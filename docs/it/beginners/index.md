---
title: Principianti
meta:
  - 
    name: og:title
    content: Principianti | Ethereum
  - 
    property: og:title
    content: What is Ethereum?
  - 
    property: og:description
    content: Guides, resources, and tools for users completely new to Ethereum.
lang: it
---

# What is Ethereum? {#what-is-ethereum}

Non hai mai usato Ethereum? Sei nel posto giusto. Cominciamo con il quadro generale.

**Ethereum è il punto di partenza per una nuova era su Internet:**

- Una nuova Internet, che integra valuta e pagamenti.
- Una nuova Internet, dove gli utenti possono essere proprietari dei propri dati, e le applicazioni non spiano e non rubano dati.
- Una nuova Internet, dove tutti hanno accesso a un sistema finanziario aperto.
- Una nuova Internet, che si fonda su un'infrastruttura neutra e aperta e non è controllata da aziende o persone.

**Lanciata nel 2015, Ethereum è la blockchain programmabile numero uno al mondo.**

**Come altre blockchain, ha una criptovaluta nativa chiamata Ether (ETH).** ETH è una moneta digitale. Hai mai sentito parlare di [Bitcoin](http://bitcoin.org/)? ETH ha molte caratteristiche simili. È completamente digitale e può essere inviata a chiunque, ovunque nel mondo e istantaneamente. L'emissione di ETH non è controllata da nessun governo o azienda, è decentralizzata e limitata. Le persone in tutto il mondo usano ETH per effettuare pagamenti, come bene rifugio o come collaterale.

**A differenza di altre blockchain, però, Ethereum può fare molto di più.** È programmabile, che significa che gli sviluppatori possono usarla per [creare nuovi tipi di applicazioni](/it/use/#1-use-an-application-built-on-ethereum).

Queste applicazioni decentralizzate (dette "dapp") sfruttano i vantaggi delle criptovalute e della tecnologia blockchain. Sono attendibili perché, una volta "caricate" su Ethereum, vengono eseguite sempre in base a come sono state programmate. Possono controllare beni digitali per creare nuovi tipi di applicazioni finanziarie. Possono essere decentralizzate, cioè nessuna persona fisica o giuridica le controlla.

**Anche ora, migliaia di sviluppatori in tutto il mondo stanno creando applicazioni basate su Ethereum e inventandone di nuovi tipi, molte delle quali sono già utilizzabili:**

- [**Portafogli per criptovalute**](/it/use/#3-what-is-a-wallet-and-which-one-should-i-use) che consentono di effettuare pagamenti istantanei ed economici con ETH o altri beni
- **Applicazioni finanziarie** che consentono di prendere in prestito, prestare o investire beni digitali
- **Mercati decentralizzati** che consentono di scambiare beni digitali, o addirittura effettuare "previsioni" su eventi nel mondo reale
- **Giochi** dove sei il proprietario degli oggetti presenti nel gioco e puoi addirittura guadagnare denaro
- **E molto**, molto altro.

**La comunità Ethereum è la più vasta e attiva legata alla blockchain nel mondo.** Include sviluppatori del protocollo di base, ricercatori di criptoeconomia, cypherpunk, organizzazioni di mining, detentori di ETH, sviluppatori di applicazioni, utenti standard, anarchici, aziende Fortune 500 e, da ora, **te**.

**Nessuna azienda o organizzazione centralizzata controlla Ethereum.** Ethereum è gestita e viene migliorata nel tempo da una comunità globale eterogenea di collaboratori che lavorano su tutto, dal protocollo di base alle applicazioni consumer. Questo sito, così come il resto di Ethereum, è stato creato - e continua ad esserlo - da un gruppo di persone che lavorano assieme.

**Ti diamo il benvenuto su Ethereum.**

**Non sai come proseguire?**

- Vuoi iniziare a usare Ethereum? [ethereum.org/it/use](/it/use/)
- Ti piacerebbe saperne di più su Ethereum e le sue tecnologie? [ethereum.org/it/learn](/it/learn/)
- Sei uno sviluppatore e ti interessa sviluppare su Ethereum? [ethereum.org/it/developers](/it/developers/)

**Cerchi più risorse per principianti che parlino di Ethereum?**

[Decentralizza tutto con Vitalik Buterin](https://youtu.be/WSN5BaCzsbo)

<div class="iframe-container">
  <iframe width="560" height="315" src="https://www.youtube.com/embed/WSN5BaCzsbo" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

[Ben Horowitz presenta come proseguire sulla strada per le blockchain](https://www.youtube.com/watch?v=l9jvKWKmRfs&feature=youtu.be)

<div class="iframe-container">
  <iframe width="560" height="315" src="https://www.youtube.com/embed/l9jvKWKmRfs" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

[La blockchain di Ethereum a cura di TechCrunch](https://www.youtube.com/watch?v=WfULutvxvzY)

<div class="iframe-container">
  <iframe width="560" height="315" src="https://www.youtube.com/embed/WfULutvxvzY" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

